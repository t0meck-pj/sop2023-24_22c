1) Pobranie Virtualbox'a
-ze strony virtualbox.org w zakładce "Downloads"
-Wybieramy wersję dla platformy z której korzystamy(w moim przypadku Windows)
-Możliwość zainstalowania Extention Pack'a (większy wybór urządzeń)


2) Pobranie obrazu Debiana
-sprawdzamy czy spełniamy wymagania do zainstalowania debiana na stronie 
debian.org (spełniam wymagania)
-wchodzimy na stronę główną debian.org
-klikamy w przycisk "Download" po prawej stronie ekranu
-wybieramy odpowiednią architekturę w zakładce "Small CDs or USB sticks" 
(używam płyty CD, architekturą w moim przypadku jest amd64)


3) Tworzenie maszyny wirtualnej
-uruchamiamy Virtualbox'a
-klikamy w zakładkę "Maszyna" i wybieramy opcję "Nowa"
-przechodzimy w tryb eksperta
-nazywamy maszynę "Debian12" (wersja powinna się przełączyć na debiana z 
odpowiednią architekturą)
-wybieramy wcześniej zainstalowany obraz ISO
-zaznaczamy "Skip Unattended Installation"
-przechodzimy do zakładki "Hardware" i przydzielamy ilość pamięci tak aby była 
wielokrotnością dwójki i jej potęgą (w moim przypadku wybieram 2048MB)
-liczba procesorów jest zależna od potrzeb (w moim przypadku wybieram 2)
-przechodzimy do zakładki "Hard Disk"i w sekcji "Hard Disk File Type and 
Variant" mamy listę z następującymi typami obrazów do wyboru:
    VDI (VirtualBox Disk Image) - najbardziej kompatybilny typ z virtualbox'em, 
    najwięcej dostępnych funkcji
    VHD (Virtual Hard Disk) - używany głównie z oprogramowaniem Hyper-V i 
    Microsoft Azure
    VMDK (Virtual Machine Disk) - przeznaczony do rozwiązań VMware
    HDD (równoległy dysk twardy) - dysk fizyczny w komputerze, maksymalizacja 
    wydajności
    QCOW (QEMU Copy-On-Write) - emulator QEMU
    QED (QEMU enhanced disk) - emulator QEMU bez opcji Copy-On-Write
    (Wybieram typ VDI ponieważ jest on najbardziej kompatybilny z 
    virtualbox'em)
-opcja "Pre-Allocate Full Size" pomaga "rozciągać" przestrzeń zarezerwowaną na 
pliki (nie zaznaczam jej, ponieważ nie potrzebna mi ta opcja)
-można użyć istniejącego dysku z systemem operacyjnym wybierając go z listy 
(nie zaznaczam tego, nie mam stworzonego dysku)
-można nie dodawać wirtualnego dysku (nie zaznaczam tego, chcę stworzyć dysk)


4) Ustawienia maszyny wirtualnej
-w zakładce "Ogólne" w sekcji "Podstawowe" można zmienić typ systemu 
operacyjnego i jego wersję
-w sekcji "Zaawansowane" można włączyć opcję współdzielonego schowka, jest ona 
związana z interfejsem graficznym (nie potrzebuję tej opcji ponieważ wybrałem 
wersję systemu bez obsługi pulpitu)
-w tej samej sekcji można włączyć opcję "Przeciąganie i upuszczanie", jest ona 
funkcją związaną z pulpitem i myszą (nie potrzebuję jej ponieważ wybrałem 
wersję systemu bez obsługi pulpitu)
-w sekcji "Opis" można zapisać dodaktowe informacje takie jak np. przeznaczenie 
maszyny, kto jest odpowiedzialny za maszynę
-w sekcji "Szyfrowanie dysku" można włączyć funkcję szyfrowania dysku, po 
zaznaczeniu checkboxa można wybrać rodzaj szyfrowania i wpisać nowe hasło (nie 
zaznaczam tej opcji ponieważ nie potrzebuję szyfrowania)
-w zakładce "System" w sekcji "Płyta Główna" możemy zmienić ilość używanego 
RAM'u (zostawiam tą opcję bez zmian ponieważ wcześniej wybrałem odpowiednią 
ilość)
-możemy zmienić kolejność bootowania i zaznaczyć/odznaczyć opcje których 
będziemy używać (odznaczam dyskietkę ponieważ nie posiadam dyskietki)
-możemy wybrać chipset, do wyboru mamy PIIX3 i ICH9(wybieram PIIX3 ponieważ 
ICH9 nie jest zalecanym rozwiązaniem i nie obsługuje każdego systemu)
-możemy wybrać TPM(Trusted Platform Module) do wyboru mamy: Brak, v1.2, v2.0 
(wybieram Brak, ponieważ nie potrzebuję tej funkcji)
-wybieramy urządzenie wskazujące (wybieram Tablet USB ponieważ bez GUI wybór 
nie ma tu znaczenia)
-można również zaznaczyć opcję "Włącz EFI" po czym odblokowuje się opcja 
"Secure boot" (nie zaznaczam tego ponieważ nie potrzebuję tej funkcji)
-w sekcji "Procesor" możemy zmienić ilość używanych procesorów i wykorzystanie 
każdego z nich
-Rozszerzone właściwości pozwalają włączyć PAE/NX - zagnieżdżoną wirtualizację 
(nie zaznaczam tego ponieważ nie potrzebuję tej funkcji)
-w sekcji "Akceleracja" możemy wybrać interfejs parawirtualizacji (zostawiam na 
domyślnym)
-w zakładce "Ekran" w sekcji "Ekran" możemy wybrać ile pamięci wideo będziemy 
potrzebować (zostawiam na 16MB ponieważ więcej nie będzie mi potrzebne)
-możemy również wybrać ilość monitorów (jeden monitor to wystarczająco w moim 
przypadku)
-możemy wybrać kontroler grafiki (zostawiam na VMSVGA, jest to wskazany 
kontroler dla debiana)
-możemy włączyć akcelerację 3D (nie włączam tego ponieważ bez GUI opcja ta jest 
mi niepotrzebna)
-w sekcji "Zdalny pulpit" możemy zaznaczyć funkcję "włącz serwer" która wraz z 
odpaleniem komputera uruchamiany jest serwer (nie zaznaczam tej opcji ponieważ 
nie będę używał serwera)
-w sekcji "Nagrywanie" możemy włączyć funkcję nagrywającą obraz z ekranu 
maszyny wirtualnej (nie zaznaczam tej opcji ponieważ nie potrzebuję nagrań 
maszyny wirtualnej)
-w zakładce "Dźwięk" możemy przełączyć czy chcemy używać dźwięku czy nie (nie 
zaznaczam dźwięku ponieważ go nie potrzebuję)
-w zakładce "Sieć" możemy wybrać jaką technikę chcemy wybrać do działania z 
kartą sieciową (zostawiam NAT)
-w zaawansowanych Ustawieniach sieci możemy wybrać kartę sieciową (zostawiam 
domyślną kartę ponieważ nie zamierzam działać na serwerach)


5)Uruchomienie maszyny wirtualnej
-po uruchomieniu maszyny wirtualnej wybieramy jak chcemy uruchomić system (w 
moim przypadku wciskam "C" aby wybrać CD-ROM)
-wybieramy "Install" (ponieważ Graphical install zużywa więcej RAM'u i jest to 
wolniejsze)
-wybieramy język (wybieram angielski by w razie jakichkolwiek problemów z 
instalacją mieć więcej informacji na ich temat)
-po wybraniu języka instalacji wybieramy lokalizację (wybieram Polskę 
znajdującą się w opcji "other")
-dalej wybieramy język obsługiwany przez system (wybieram amerykański aby 
uniknąć problemów z odczytem polskich znaków)
-wybieramy język klawiatury (wybieram amerykański ponieważ nie posiadam 
polskiej klawiatury)
-nazywamy naszą maszynę
-mamy możliwość podania domeny
-nadajemy hasło użytkownikowi root i potwierdzamy podane hasło
-nazywamy nowego użytkownika
-następnie wyświetla nam się wybór metod podziału na partycje dysku:
    Guided - use entire disk
    Guided - use entire disk and set up LVM
    Guided - use entire disk and set up encrypted LVM
    Manual
    (wybieram opcję "Guided - use entire disk" ponieważ nie potrzebuję LVM'a)
-następnie wybieramy dysk który będzie poddany partycji
-dalej wybieramy schemat partycji:
    All files in one partition (recommended for new users)
    Separate /home partition
    Separate /home, /var, and /tmp partitions
    (wybieram pierwszą opcję, ponieważ pobieram debiana po raz pierwszy i nie 
    czuję się pewnie w bardziej zaawansowanych opcjach)
-wynikiem naszego wyboru jest wyświetlenie listy partycji dysku, przechodzimy 
dalej (nie zmieniam nic w liście partycji, ufam instalatorowi)
-następnie wyświetla nam się komunikat, że wszystkie dane z partycji zostaną 
wymazane, potwierdzamy i przechodzimy dalej (musimy to potwierdzić, aby utworzone 
partycje zostały zapisane)
-po zakończeniu się instalacji z użytej przez nas płyty pojawi się komunikat o 
zakończeniu skanowania płyty, mamy możliwość kontynuowania pobierania systemu 
za pomocą płyt lub nie (zaznaczam nie, ponieważ instalacja za pomocą internetu 
jest o wiele wygodniejsza)
-dalej wyświetla nam się ekran pytający czy chcemy posłużyć się pakietami z 
internetu do dokończenia instalacji systemu - "network mirrors" (zaznaczam tak)
-następnie pojawi nam się lista serwerów debiana z których możemy skorzystać do 
dokończenia instalacji, zalecam wybrać możliwie jak najbliższą lokalizację aby 
prędkość pobierania była najszybsza (w moim przypadku Poland>ftp.task.gda.pl)
-po zakończeniu się pobierania pierwszej części systemu pokaże nam się 
możliwość przesłania danych o pobranych pakietach (zaznaczam nie, nie chcę 
brać udziału w tej ankiecie)
-dalej widzimy ekran z możliwymi dodatkami do pobrania (zaznaczam SSH server i 
standard system utilities, ponieważ to wszystko czego z tej listy potrzebuję)
-po zakończeniu się instalacji, wyświetli nam się prośba o odłączenie/wyjęcie 
narzędzi do instalacji (w moim przypadku trzeba wyjąć płytę CD) i naciskamy 
przycisk "Continue", co restartuje maszynę i uruchamia system debiana
